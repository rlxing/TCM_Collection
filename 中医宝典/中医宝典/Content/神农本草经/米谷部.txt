米谷部上品

　　胡麻味甘平无毒。主治伤中虚羸，补五内，益气力，长肌肉，填脑髓。久服轻身不老。叶名青蘘，一名巨胜。生川谷。

　　麻蕡味辛平。主治七伤，利五藏，下血寒气，多食令人见鬼狂走。久服通神明轻身。麻子，味甘平。主补中益气。久服肥健不老。一名麻勃。生川谷。

　　米谷部中品

　　大豆黄卷味甘平无毒。主治湿痹筋挛膝痛。生大豆，涂痈肿。煮汁饮，杀鬼毒，止痛。赤小豆，主下水，排痈肿脓血。生平泽。

　　粟米味苦无毒。主养肾气，去胃脾中热，益气。陈者味苦，主治胃热，消渴，利小便。

　　黍米味甘无毒。主益气补中，多热令人烦。

　　米谷部下品

　　腐婢味辛平。主治痎疟寒热，邪气，泄利，阴不起，病酒头痛。